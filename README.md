# Projekt-Dyplomowy

Precyzyjna i wydajna rekonstrukcja śladów cząstek naładowanych w zderzaczach protonowych jest niezwykle skomplikowanym problemem. System wyzwalania detektora LHCb przetwarza dane pochodzące z przecięcia wiązek protonowych, które zachodzą z częstotliwością 25 MHz. Typowy przypadek zawiera setki cząstek wtórnych oraz do 10 wierzchołków pierwotnych. Z uwagi na progam fizyczny eksperymentu system śladowy musi zapewnić wysoką wydajność rekonstrukcji dla wszystkich typów produkowanych cząstek oraz dla szerokiego zakresu pędów. Jednocześnie, system ten musi również zapewnić odpowiednia czystość rekonstruowanych śladów poprzez możliwość dyskryminacji przypadkowych kombinacji hitów (duchy). Przy nominalnej świetlności zmodernizowany eksperyment LHCb będzie produkować około 4 terabajtów danych na sekundę, podczas gdy tylko około 10 gigabajtów danych na sekundę można zapisać na stałe w celu analizy fizycznej. Oznacza to, że LHCb potrzebuje sposobu, aby zdecydować, które części surowych przypadków są najbardziej interesujące do analizy i zapisać je, odrzucając resztę. Taki system jest powszechnie znany jako system wyzwalania przypadku (z ang. trigger ). W 2021 roku zakończył się projekt modernizacji detektoraLHCb, który pracuje przy świetlności ok. pięć razy większej niż poprzedni detektor.

Częścią architektury trygera są serwery rekonstruujące ślady cząstek. Używają one sekwencji algorytmów zdolnych do filtrowania i klasyfikowania surowych danych z detektora. Szybki rozwój sztucznej inteligencji w ostatnich latach pokazuje jaki potencjał może mieć zastosowanie modeli uczenia maszynowego w implementacji systemów wyzwalania przypadków. Ważnym etapem budowy tego typu modeli jest ich ewaluacja. W kontekście wyzwalacza jest to porównanie działania ”klasycznych” algorytmów w stosunku do modeli opartych o elementy sztucznej inteligencji.

Projekt dyplomowy koncentruje się na ewaluacji wytrenowanego modelu uczenia maszynowego i oceny jakości rekonstrukcji śladów cząstek długożyciowych w detektorze LHCb, ze szczególnym uwzględnieniem wpływu liczby wierzchołków pierwotnych na precyzję tego procesu. Badania opisane w niniejszej pracy wykonano z użyciem próbek symulacyjnych wyprodukowanych dla zmodernizowanego detektora LHCb przy nominalnych warunkach pracy.
cy.
